# Опис на концепти

### Authentication (Автентикација)

- **Опис:** Автентикацијата се однесува на потврдување на идентитетот на корисникот, т.е. дали сме тие што се претставуваме.
- **Пример:** Покажување на лична карта на надлежен службеник кој проверува дали нашиот идентитет е вистински.

### Authorization (Авторизација)

- **Опис:** Авторизацијата дефинира кои овластувања ги има одреден корисник откако бил автентициран, односно кои ресурси во системот може да ги пристапи и како може да манипулира со тие ресурси.
- **Пример:** Надзорник ја проверува нашата лична карта за да види кој дел од зградата имаме дозвола да го посетиме.

### JWT - JSON Web Token

- **Header:** Содржи информации за алгоритмот за криптирање, како што се HS256, RS256, и сл.
- **Payload:** Содржи податоци за корисникот, како корисничко име, улога, и време на истекување на токенот (exp).
- **Signature:** Се создава со енкодирање на header и payload со тајниот клуч користејќи го специфицираниот алгоритам. Служи за верификација дека токенот не е изменет за време на преносот.

- **JWT се креира од серверот.**
- **JWT е заштитен со таен клуч од серверот.**
- **JWT се враќа на клиентот ако најавата е успешна. Тој токен може да се чува во `local storage`, `session storage` или `cookies`.**
- **Токенот се користи така што се поставува во 'Authorization' header-от на секој повик кој бара автентикација.**
- **Серверот не чува сесија на најавениот корисник, туку се базира на сигурноста на JWT за автентикација и авторизација на барањето.**
- **Токенот има одредено време на валидност.**

### Hash (Хеширање)

- **Опис:** Хеширањето е процес на трансформирање на податоци (на пр., лозинка) во фиксирана големина на стринг, кој претставува криптографска репрезентација на оригиналните податоци.

### Криптографски Алгоритми - RS, HS, PS

- **RS (RSA Signature):**

  - **Опис:** RSA е асиметричен криптографски алгоритам кој користи пар на клучеви – приватен и јавен клуч. Во контекст на дигитални потписи (RS), приватниот клуч се користи за генерирање на потпис, а јавниот клуч за верификација на тој потпис. RSA е широко користен за сигурна комуникација и дигитални потписи поради неговата сигурност.
  - **Примена:** Се користи во токени за дигитални потписи како што се JWT (JSON Web Token) кога е потребна силна верификација на идентитетот.

- **HS (HMAC Signature):**

  - **Опис:** HS (HMAC - Hash-based Message Authentication Code) е симетричен криптографски алгоритам кој користи таен клуч за да создаде и верифицира потписи. HMAC комбинира хеш функција (на пр., SHA-256) со таен клуч за да генерира сигурен потпис. Поради тоа што користи ист клуч за и генерирање и верификација, овој метод е побрз, но бара споделување на тајниот клуч помеѓу страните.
  - **Примена:** Се користи во JWT токени за поедноставни случаи каде што безбедноста е важна, но не е потребна асиметрична криптографија.

- **PS (RSASSA-PSS):**
  - **Опис:** PS (RSA Signature with Probabilistic Signature Scheme) е алгоритам за дигитални потписи кој користи RSA криптографија со додатна техника за подобрување на сигурноста наречена Probabilistic Signature Scheme (PSS). Оваа техника додава случајност во процесот на потпис, што го прави алгоритмот отпорен на некои видови криптографски напади.
  - **Примена:** Се користи во апликации каде што е потребен многу сигурен потпис, вклучувајќи дигитални сертификати и сигурна комуникација.

### NPM

- **Пример за инсталација на библиотеки:**
  - `npm install express mongoose node-input-validator bcryptjs express-jwt jsonwebtoken`
